Lo Congrès qu’a aviat la creacion d’ua basa descriptiva de dadas qui amassa las entradas lexicaus presentas dens los diccionaris, lexics e glossaris hèits de l’Edat Mejana enlà. Qu’a per objectiu d’estar un diccionari scientific descriptiu de la lenga occitana, de bon accedir en linha entaus especialistas e public avisat. Que serà aisidament consultader, modificader e extensible mercés a las TIC.

Aqueras òbras de las longas que hè hrèita entà miar un tribalh lexicografic avançat. Que serà un còrpus scientific tà la coneishença completa de la lenga e entà la creacion d’autes utís lexicografics : diccionaris d’orientacion, lexics especializats, etc.

Lo CIRDÒC Aqueste projècte que serà miat en partenariat dab lo CIRDÒC – Centre Interregionau de Desvolopament de l’Occitan – qui ei operator de la Bibliotèca Nacionau de França dens l’encastre d’un projècte granàs de numerizacion de tot lo patrimòni occitan. Lo projècte que compren ua fasa de numerizacion de l’ensemble deus diccionaris occitans e diccionaris occitans istorics. Lo Congrès que portarà l’autoritat scientifica qui hè besonh entà constituir ua basa de dadas exaustiva e valida a partir de diccionaris e d’entradas identificadas.
